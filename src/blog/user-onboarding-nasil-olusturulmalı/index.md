---
title: User Onboarding Nasıl Oluşturulmalı?
date: "2019-06-04"
description: "Kullanıcı deneyimi ürün stratejisinin bir parçası olarak görülür. Doğru yapıldığında, ürününüzün başarılı olmasına ve kullanıcıların kalıcılığının sağlanmasına yardımcı olur."
---

Kullanıcı deneyimi ürün stratejisinin bir parçası olarak görülür. Doğru yapıldığında, ürününüzün başarılı olmasına ve kullanıcıların kalıcılığının sağlanmasına yardımcı olur. Yanlış yapıldığında çok fazla hasara neden olur. Aşağıdaki önerileri dikkate alarak ürününüzü geliştirebilir ve kullanıcılarınızı memnun edebilirsiniz.

## Kullanıcıya dahil olma, kullanıcının aktivasyonuna yardımcı olur

Şimdi kullanıcılarınızın bakış açısından düşünün. Ürününüzü kullanmaya başladılar. Çünkü sahip oldukları sorunu çözmelerine yardımcı olabileceğine inanırlar, Bu yüzden başka ürünler yerine sizin ürünlerinizi seçtiler.

Şimdi onlara doğru kararı verdiklerini hızlıca kanıtlamak en önemli hedefinizdir. Yani, onlara ne aradıklarını bulmak için en kısa yolu göstermelisiniz.

İşte tam da bu nokta User Onboarding devreye giriyor. User Onboarding, ürününüzü kullanmaya başlaması için kullanıcıyı dürtmenize yardımcı olur. Bu dürtme, kullanıcının kayıt olmasından hemen sonra olmalıdır. Ürününüzü en kısa sürede kullanması için kullanıcıyı zorlamanız gerekir. Aksi takdirde, kullanıcıyı sonsuza dek kaybedebilirsiniz.

## Kullanıcıya dahil olma, kullanıcının aktivasyonuna yardımcı olur

Kullanıcı ürününüzü nasıl kullanacağını ne kadar az bilirse, kullanmayı bırakıp başka bir şey denemesi olasıdır. Bu, insanların genelikle ürünleri terk etmelerinin başka bir nedenidir. Geçmiş deneyimlerinizi düşünün, kullanmayı bıraktığınız bazı ürünler çok karmaşık ve anlaşılması zor geldi mi ? Hemen hemen herkes böyle bir deneyime sahiptir.

Başa çıkmanız gereken sorunlardan biri de bu. Kullanıcıların sabırları oldukça sınırlıdır. Ürününüzün ne kadar şaşırtıcı ve yenilikçi olduğu önemli değildir. Kullanıcılar ürünlere çok ufak bir şans tanıyacaklardır. O şans doğru kullanılmazsa, başka bir yere gidecekler ve asla geri dönmeyeceklerdir.

Kullanıcılarınıza, ürününüzü kullanmak için bilmeleri gereken her şeyi gösterebilirsiniz. İşte user onboarding bunu ilgi çekici ve ilginç bir şekilde başarabilir. Kullanıcılarınız sıkılmaz veya sinirlenmezler. Kullanıcıya işlem sürecini doğru şekilde anlatabilirseniz, ürününüzü daha da sevebilirler.

## Hedefi Belirle

Kendinize sorun, kullanıcıların ürününüzü kullanması gereken şey nedir ? Yapmalarına yardımcı olması gereken iş nedir ? Ardından, bu işlemi yapmak için bir yol bulun. İşte Bu Onboarding işleminizin amacıdır.

Örneğin bir bulut depolama sağlayıcısı ürününüz var, Bu durumda ilk işleminiz, kullanıcının ilk belgesini nasıl yükleyeceğini göstermek olacaktır.

## Kullanıcılarınızın eylemlerini analiz edin

İyi Bir kullanıcı deneyimi yaratmanın en iyi yolu, mevcut kullanıcılarınızın eylemlerini ve kullanım modellerini analiz etmektir. Kullanıcılarınızın ürününüzü nasıl kullanacaklarını düşündüğünüz ve gerçekte nasıl kullandıklarını arasında bir fark vardır. Unutmayın ki mevcut kullanıcılar genellikle paha biçilemez bir bilgi kaynağı olabilir.

## Küçükten başlayın

User Onboarding ürününüzün nasıl kullanılacağına dair bir kütüphane değildir. Bu nedenle, ürününüzün yapabileceği her şeyi anlatmaya çalışmayın. Çok kesin hedeflerinize yer vererek tasarlayın. Diğer tüm özellikleri ve avantajları daha sonraya saklayın. Eğer ki bu özellikleri doğru kullanıp, kullanıcıyı elinizde tutabilirseniz, her şeyi göstermek için fırsatınız olacağını unutmayın.

## Kısa ve Net Olun

User Onboarding, kullanıcının birkaç saniyede yapabileceği işi, dakikalar içinde anlatmaktır. Bu yüzden kısa ve net bir akış yaratmaya odaklanın. Amacınız, kullanıcıların uzmanlaşmak için değil, ürünlerinizi kullanmaya başlamalarını sağlamak olduğunu unutmayın.

Bazı insanlar uzun ve ayrıntılı bir user onboarding sürecinin iyi olduğunu düşünüyor. Buradaki amaç , ürünü daha derinlemesine ve kullanıcıları daha fazla eğitmeye yardımcı olacaktır. Ancak süreç ne kadar uzun olursa, kullanıcının bir sonraki adıma geçme olasılığı düşük olur. Çok fazla adımdan oluşan işlem kullanıcıların ayrılmasını sağlayabilir.

Bu nedenle bu işlem çok kısa ve net olmalıdır. Bir şeyi ilk defa kullanmayı öğrenmek kolay bir iş değildir. Çok fazla bilişsel çaba gerektirir ve kimi zaman bu süreç stresli olabilir. Dahası, kullanıcılarınızın ürününüzü kullanmaktan başka birçok şeyle de uğraşmak zorunda olabilir. Tüm süreci birkaç ekran ve açılır pencere ile sınırlandırın. Her ekranın yalnızca bir ana mesaj içerdiğinden emin olun. Kullanıcıların da dikkatinin sınırlı olduğunu unutmayın. Bu nedenle 20 sayfalık bir kullanım kılavuzunu ezberletmeye zorlamayın. Bunun yerine kilit noktalara odaklanın.

User onboarding işleminizi birden fazla aşamaya bölün. Örneğin, kullanıcılar ürünün kullanımına daha aşina olduğunda, ikinci veya üçüncü aşamadaki gelişmiş özellikleri gösterebilirsiniz.

## Tutarlı Olun

Tüm ürününüzde kullandığınız tüm unsurların tutarlı olması gibi, user onboarding işleminizde de ürününüzün geri kalanıyla aynı tutarlılığı sağlamaya çalışın. Tüm süreç, ürününüzün geri kalanıyla aynı deneyimi sağlamak zorundadır. Kullandığınız görsel bileşenlerin markanıza ve ürününüze uygun olduğundan emin olun.

## Oyunlaştırın

Ne kadar kısa olursa olsun, onboarding işlemi birçok kullanıcıya sıkıcı gelebilir. Bazı kullanıcılar onu atlayabilir ya da ortasında bırakabilir. Oyunlaştırma işlemi bunlara engel olur.

Kullanıcıya, dahil olma sürecinizi geliştirmek için kullanabileceğiniz bir başka oyunlaştırma öğesi de rozetler ve ödüllerdir. Onboarding işleminizdeki her adım için veya bitirmeleri durumunda kullanıcılara rozetler verebilirsiniz.

Örneğin, Dropbox kullanıcılara onboarding işlemini tamamlarsa kullanıcılara daha fazla boş alan sağlar.

Öyleyse şunu düşünmelisiniz. Ne tür bir ödül kullanıcılarınızın onboarding işlemini tamamlamasını sağlar. Ne tür bir ödül onları motive eder ?

## Etkileşimli hale getirin

Kullanıcılarınızı eğitmek söz konusu olduğunda, dökümantasyon nadiren çalışır. En iyisi etkileşimli olan malzemelerdir. Yaparak, kendi başımıza deneyerek en iyisini öğreniriz.

Kullanıcılarınızın tıklaması gereken uzun, çok adımlı , slayt gösterisi benzeri bir öğreticiyi unutun. Bunun yerine ürününüzü öğrenme aracı olarak kullanın. Ürününüzün bazı özelliklerini denemelerini sağlayın.

## Kullanıcının başarılarını kutlayın

Onboarding işleminde kullanıcı, yapması gerekenleri sıradan bir iş olarak değil, kendisini gururlu hissetirecek bir şey olarak görmeli. Bu nedenle kullanıcının harcadığı zaman ve çabayı takdir ettiğinizi göstermelisiniz. Tüm bu işlemlerin anlamlı olduğunu sadece zaman ve enerji israfı olmadığını gösterin. Her bitmiş basamağı, her küçük başarıyı kullanıcıyla kutlayın.

## İsteğe bağlı yapın

Her zaman isteğe bağlı olmalıdır. Kullanıcılarınızı asla zorlamamalısınız. Kullanıcıyı alıkoymak başarıdan ziyade , kullanıcının ürününüzü kullanmadan kaçmasına neden olur.
